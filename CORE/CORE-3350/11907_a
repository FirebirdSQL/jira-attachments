Vážený pane,

zasílám Vám nabídku dle Vašeho požadavku.
Dle informací o zakázce, požadované době zálohy a možnosti dodat variantní řešení se společným servisem zpracovávám nabídku na typ UPS s velkou spolehlivostí výbornými funkčními parametry a dobrou cenovou relací.

UPS GAMATRONIC
UPS GAMATRONIC POWER+ SA-10, 10kVA, 8kW, záloha minimálně více než 15 minut pro nominální zátěž. UPS má třífázový vstup a výstup (je možné v případě požadavku změnit nastavením na 3/1 nebo 1/1). UPS je vybavena externími bateriemi v počtu 64ks. Baterie jsou umístěny v externím bateriovém boxu 800/300/830 (h/š/v). Baterie jsou bezúdržbové, hermetické, ventilem řízené.
UPS je velmi kompaktní s rozměry 90/600/540mm (š/h/v) a hmotností 18kg a je umístěna na bateriovém boxu.
UPS má standardně na vstupu velmi nízké celkové harmonické zkreslení THD je max. 5%, což je přibližně poloviční hodnota než u UPS s 12-pulsním usměrňovačem. Tento parametr velmi významně ovlivňuje kvalitu vstupní sítě a její případné rušení.
Dalším nadstandardním parametrem nabízeného typu UPS je velmi vysoká hodnota činitele amplitudy na výstupu (Crest factor), která je 6:1, což je dvojnásobek běžných hodnot u jiných zdrojů UPS.

Vysoká účinnost UPS šetří náklady na ztrátách a rovněž přispívá k výrazně nižšímu zatížení prostoru UPS vyzářeným teplem. Hodnota ztrát je 333W pro UPS 10kVA.
UPS je standardně vybavena komunikačním rozhraním RS-232 a releovým rozhraním s beznapěťovými kontakty (SNMP adapter může být dodán jako option a umožňuje i sledování UPS a základní operace s ní přes webové rozhraní).  Je uveden jako zvláštní položka.
LCD na čelním panelu řídící jednotky umožňuje jednoduché odečítání základních informací o chodu zařízení a nastavování charakteristik funkce.

Další informace o nabízeném zdroji UPS naleznete v našem prospektovém listě nebo manuálu, které je možné stáhnout z našich stránek V případě potřeby nás neváhejte kontaktovat s Vašimi případnými dotazy.
